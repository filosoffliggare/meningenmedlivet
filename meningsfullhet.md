Liv är ju bara biologiska, kemiska, mekaniska reaktioner. Varför envisas vi med att tillföra det "meningsfullhet" utöver det? Vi gör det för att det känns bra. För att det rent av känns rimligt och rätt.

För att om vi inte tror på någon "högre mening" kan vi i värsta fall känna att vi hellre bör avsluta vårt liv om vi räknat ut att vi faktiskt belastar tillvaron mer än vi tillför den.

"Meningsfullhet" kanske bara är den intellektuella tolkningen/beskrivningen av något som kommer av överlevnadsinstinkten som i sig är helt biologisk.

Och i relation med omvärlden, med människor och varelser omkring oss, kan vi ha nytta av att använda ett annat begrepp för att beskriva denna meningsfullhet tillsammans - begreppet Gud. Kort sagt - vi behöver begreppet för att begripa världen utifrån våra sinnen och förmåga att tolka sinnesintrycken.
