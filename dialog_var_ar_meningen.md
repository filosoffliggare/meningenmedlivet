A: Okej, vi kan säga att det finns en mening med livet eftersom vi inte med våra begränsade förmågor som människor kan begripa evolutionen som lett fram till att just vi blev skapade. Men vad är meningen *med individens liv*?

B: Du menar - vad har individen för uppgift?

A: Ja. 

B: Vad har ett grässtrå för uppgift?

A: Jag vet inte.

B: Nåja, du kan anta.

A: Att växa som ett grässtrå.

B: Hur vet den det?

A: Den uppfyller sina förutsättningar?

B: Ja. Och vad har då en människa för uppgift?

A: Att uppfylla sina förutsättningar?

B: Ja.

A: Men jag har massor av möjligheter. Jag vill veta vilken som är den rätta.

B: Just den frågan är nog en bra start. Att den som finner frågan om vilken mening han eller hon har meningsfull - ska försöka hitta svaret på den frågan.

A: Jösses, men det har jag ju gjort i åratal utan att hitta något svar.

B: Men vi backar ett steg. Vad är det att vara människa?

...
